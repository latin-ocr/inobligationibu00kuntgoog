-37-.-

nium ad emtorem jam transierit, non alienata quidem, sed tan-
quam aliena, non in dominio quidem emtoris, sed bonis ejus
destinata atque quasi adscripta. Et in eo, ιιι denuo repetam,
venditoris praestatio consistit, ut in conditionem ejuS, qui alieno
nomine detineat, quasi se demittat, ut custodiam mercis nunc
quasi jam alienae suscipiat eamque emtori in promtu habeat.
Non singulo speciali ad hoc efficiendum actu indiget, 'ipsi enim
perfectae emtioni, pro peculiari ejus vi, hic effectus inest, non
in externam rerum naturam progreditur, quare res integra ante
traditionem esse videtur, sed nihilominus aliquid mutatur, et
officiiS, quae memoravimus, susceptis venditor obligationi eodem
momento, quo eam contraxit, pro altera parte (altera enim in
eo consistit, ut rem hahere emtori licere praestet) satisfacere
videtur, sicuti etiam contractus innominati praestatione ct per-
fici et impleri (a parte praestantis) videntur. ¹)

§ 31. Quia ad eam sententiam pervenimuS, ut putemuS,
rem venditam ante traditionem, quamvis in dominio venditoris
maneat, tamen ad emtorem jam pertinere, ejusque bonis jam
adnumerari,¹) talis vero juris positio nimis subtilis et paene inex-
tricabilis ne cui esse videatur, ad rem illustrandam analogiam
quandam afferam, quae sponte offerri videtur. Quemadmodum
in 1. 75. D. de jure dot. (23, 3) „Quamvis in bonis mariti dos
sit, mulieris tamen est,“ et in l. 30. Cod. de jure dot. (5, 12)
„ad mariti substantiam dotem pervenisse videri,“ sed „natura-
liter in uxoris dominio permanere“ scriptum legitur, ita de re
vendita dici potest: In bonis venditoris est et ad substantiam
ejus pertinet, tamen emtoris esse et quasi naturaliter in ejus
dominium pervenisse videtur. Ac porro e jure dotis constituen-
dae exemplum afferre licet: quemadmodum enim in l. 64. ἓ 6.
D. sol. matr. dos quemadm. pet. (24, 3) „(sc. dotem ad mari-
tum) pervenisse accipimus, sive jam exegit, sive exigere potest,
quia actio ei delata est,“ et in 1. 9..D. de dot. coll. (37, 7):
„promissa (a patre dos) est aeris alieni loco, abscessit enim

 

1) cf. Liebe‚ Zeilschr.s. Cim-13. u. Proc. XV. p. 218. 23¹2.
l) cf. L. 49. D. de V. S.

