—23—

veniat, quibus tamen non ipsum. opus plane impediatur, huc non
pertinent. Nobis hoc dumtaxat quaerendum ac definiendum
erat, sitne merces solvenda redemtore opus peragere plane
prohibito.

ᾗ 18. Ν. De contractu emphyteuticario. Locationi
rerum haud perquam dissimilis esse videtur contractus emphy-
teuticariuS. Ad eum igitur inquirendum nunc aggredimur quae-
rentes, quid juris sit, si impedimentum obligationis implendae
Exsistat. Domini (emphyteuseos) est, fundum emphyteutae
praestare, nt frui ei liceat in perpetuum (et emphyteutae et ejus
successoribus), emphyteutae est, canonem solvere. Ea prae-
statio, quae emphyteutae est, quum in genere consistat, impos-
sibilis fieri vix potest, neque igitur casum cogitare licet, quo in
perpetuum ille impediatur, quominus obligationi satisfaciat.
Domini vero quoniam est, potestatem emphyteutae facere, certa
specie-(fundo) utendi fruendi, multa fingi possunt impedimenta,
quae obligationi implendae obstent. Quocirca quaerendum est,
utrum a parte domini an emphyteutae impedimentum occurrat.
Si a parte emphyteutae impedimentum exstitit, quominus fundo
praestito utatur fruatur, canon debetur, dominus enim omnia
praestitit, quorum praestandorum ex obligatione suscepit offi-
cium. Sin autem a parte ipsius domini obstat impedimentum,
ita ut is fundum praestare prohibeatur (emphyteuta ad utendum
fruendum paratus sit), quemadmodum in locatione rerum vidi-
mnS, et in l. 1. Cod. (lv, 66) a Zenone rescriptum esse legi-
muS, cessat emphyteutae canonis pendendi obligatio, quia agri
vectigales (in perpetuum) hac lege locantur, „ut tamdiu pro illis
vectigal pendatur, quamdiu neque'ipsiS, qui conduxerint, neque
his qui in locum eorum successerunt, auferri eos liceat.“ ¹)

ἓ 19. V. De emtione venditione. Progredimur nunc ad
principalem disquisitionis partem et, ut ita dicam, totius contro-
versiae cardinem. Causam enim, cur ICti de quaestione nostra
in diversas sententias abierint, in eo positum esse arbitror,
quod emtionis venditionis propria natura et ratio non recte est
intellecta. Unde probaturum me spero, de emtione venditione

 

1) l. 1. D. Si ager vectig. (vl, 3).

