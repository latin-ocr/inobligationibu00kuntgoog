—47—

mentum cogitari vix possit. >Meum non est, acta agere, nec
dubito profiteri, in nulla ex iis legibuS, quibus disputantes inni-
tuntur, perfectum absolutumque exhiberi mihi videri testimo-
nium unius alteriusve sententiae, quia alia semper cogitari certe ’
interpretatio potest, vera necessitas hoc illud existimandi urgere
non videtur, ultima potius decidendi ratio, ut jam monui, ex
analogia contractuum nominatorum est sumenda. Quare in eo
acquiescam, ut memorem, me in tribus illis legihuS, quae in
considerationem hic vel maxime veniunt ¹), interpretandis eam
prosequi sententiam, quam de Wachter 2> et de Vangerow ³)
proposuerint. Rei enim congruentior esse videtur nec generali
regulae a nobis propositae contraria est, quia exempla in iis
exposita ad argumentum emtionis venditionis ducenda sunt.
Loci, qui ad exemplum locationis conductionis trahantur, clari
et indubitati non exstant3 plerique, qui hic citari solent, non
contractus (innominatos) mutuos continent, sed donationes sub
modo, quarum natura a quaestione nostra aliena est„

Denique memorandum est, quum hodie omnes contractus
nudo consensu perficiantur, itaque tota de contractibus innomi-
natis doctrina evanuerit, eam regulam, quam in locatione con-
ductione, in contractu emphyteuticario, in emtione venditione
valere demonstravimus, in omnibus contractibus, qui omnino ι
fingi et usu venire possunt, siue ulla dubitatione adhibendam
esse. Neque hoc latius exponere opus est, quoniam omnibus
probata est haec sententia.

 

1) L. 5. ἓ 1. D. de praescr. verb. (19, 5), l. 10. Cod. de cond. ob c.
d. (⁴, 6>; l. 16. D. de cond. c. d. c. n. ε. (12, 4). — 2) Ι. c. p. 217. —-
3) l. c. p. 218 sq.

 

