-6—

§ 2. De quaestione nostra quandoquidem multae ortae
sunt controversiae, et disceptationes inde proficiscentes modo
latius vagabantur, modo in arctiores fines compactae singulas
tantum totius argumenti partes comprehendebant: priusquam
ad ipsum materiae perlustrandae tenorem accedam , fines mate-
riae definiisse expedit.

Conjungi solet quaestio nostra cum disquisitione totius
doctrinae, quae est de damno casu dato, de casus periculo, sive
in obligationem deducta sive citra obligationis nexus posita spe-
cie. Quae quaestio ita circumscripta latius patet3 luculenter
enim de Wiichter ¹) aliam rationem extra obligationem valere,
aliam obligationis nexu supposito, demonstravit: quum quidem
illic nulla alia esse norma videatur, quam ut casum sentiat
dominus, hic vero alia principia sint proponenda et propriae
emergant quaestiones. Quippe enim in obligatione de eo agitur,
altero ex duobus contrahentibus, quominus obligationem im-
pleat, per rerum naturam impedite, maneatne suo loeo obliga-
tionis nexuS, an totus perimatur. Sed ne obligationes quidem
omnes disputatio mea complectetur, quum aliud in obligatio-
nibus uuilateralibus, aliud in mutuis valere existimem, et
quum in hisce posterioribus totius controversiae caput et api-
cem esse eluceat, disquisitionis fines ad mutuas obligationes
restringam.

Quae cum ita sint, totius a nobis perlustrandae materiae
summam sic placet comprehendere: In contractibus mutuis (v.
bilateralibus aequalibus v. onerosis) quum uterque contrahen-
tium alterius exstiterit et debitor et creditor, alter vero eorum,
ac nulla quidem culpa morave ipsius interveniente, quominus
obligationi ex sua parte satisfaciat, per rerum naturam impedia-
tur: utrum alter nihilominus illi obligatus maneat, an totum
exstinguatur obligationis mutuae vinculum, ut alter quoque ea
liberetur: itaque ubi de re pro re praestanda agitur, si alter
casuali rei tradendae interitu e nexu dimittitur, pergatne alter,
cui solvendi non est ademta facultas, adstrictus teneri , annon,

 

1) Arc-liius. civ. Praoe. Bd. XV. p. 109. 11⁰.

