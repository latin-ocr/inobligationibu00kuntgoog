-39—

juris regulis consistere,¹) etiam in nostra quaestione agnosci
atque confirmari. Locationem non constare, si locator (vel ope-
ris redemtor) satisfacere prorsus prohibeatur, vidimus3 vendi-
tionem exstinctam intelligi, si venditori impossibilis fiat prae-
statio, item vidimus· Quare juris discrimen inter utrumque
contractum nequaquam inveniri potest3 si vero quid discriminis
suppetere videtur, nonin jure, sed in facto id consistit3 nam
in locatione principalis praestatio in eo consistit, ut re per certum
tempus vere frui liceat, in venditione duplex praestatio venditoriS,
altera, ut rem emtoris potestati submittat, suisque bonis quasi
avocans bonis emtoris alliget, altera, ut evictionis causa tenea-
tur. Quominus priorem praestationem impleat, impediri nullo
modo posse videtur venditor, quia non in facto praestatio con-
sistit3 sed interna tamen est jurisque mutatio, et juris effectus
exlege ipsam perfectam venditionem sequitur. Quapropter si
venditione contracta, nondum tamen perfecta vel „impleta“ (in
sensu legis 10. 55. D. de jure dotium“) 2) res interiit casu,
tota evanescit emtio venditio neque pretium venditori debetur.

Neque hoc praetermittendum est, claudicantem exhiberi de
emtione doctrinam, si juxta evictionis praestationem traditionis
officium ut alteram praestationem principalem poneremus3 cujus
consequens esset, ut altera praestatione, scilicet traditione, im-
pedita emtio staret, altera vero, nempe evictionis praestatione,
impedita nulla esset emtio. Contra vero, nostram sententiam
sequeiiteS‚ rem simplicissimam esse videmus atque id conse-
quimur, ut doctrinam de evictione praestanda communi alicui
principio subjiciamus, ei nempe, quod de omnibus mutuis con-
tractibus aequo modo statuendum et legibus rationique congru-
entissimum esse ducimus·

ἓ 34. VI. De societate. Reliquum est, ut contractum,
ad ultimum disputandi finem quasi repositum, perstringam,
quippe qui minus simplex esse prioribus videatur. Earum enim
praestationum, quae in societate usu veniunt, duplicem esse

 

1) L. 2. D. locati cond. (19, 2), jct. l. 22. §- 3. D. etl. 20. D. eod.
2) lta si quantitas rerum sic venierit, ut in singulos modios certum
pretium diceretur, ct'. l. 35. ξ 5. 6. D. de contrab. emtione (18, 1).

