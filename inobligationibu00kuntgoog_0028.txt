-24—

nihil aliud juris valere, quam quod de ceteris mutuis contracti-
bus sancitum esse juris principium demonstravimus3 eidem
regulae et locationem et emtionem obnoxias esse.

Ad quod exponendum priusquam accedamus, eas leges juris
Romani, quae ad nostram causam pertinent, proponemus, dein
vero, qualis earum sit vis ac ratio, accuratius percontabimur.

ἓ 20. Propter l. 33. D. locati et legg. 12-14, D. de
peric. rei vend. et trad. fuisse, qui contenderent, periculum rei
ex tempore traditionis demum ad emtorem pertinere, antea vero
ad venditorem, atque hanc sententiam simul ex aequitatis ra-
tione deducere studerent, satis constat. Nihilominus et quam-
quam leges illae primo conspeetu memoratam sententiam pro-
bare videntur, tamen inde ab omni tempore communis erat
doctorum eaque rectior sententia, perfecta emtione periculum
ad emtorem respicere et ante traditionem re peremta nihilomi-
nus emtoris obligationem pretii pendendi stare. Non locus hic
est, demonstrare, quemadmodum leges illae, quas modo memo-
ravi, cum ceteris fontium dictis possint conciliari, alia ab aliis
interpretationis facta sunt pericula, nostrum hoc tantum est,
regulam brevi declarare.

Et hio ante omnial. 8. D. de peric. rei vend. (18, 6) nobis
occurrit, qua Paulus de quaestione nostra ex professo, ut ita
dicam, verba faciens sic incipit: „Necessario sciendum, quando
perfecta sit emtio, tunc enim sciemuS, cujus periculum sit. Nam
perfecta emtione periculum ad emtorem respiciet.“ Eandem
firmant sententiam ipse Paulus in 1. 34. 5 6. D. de contr. emt.
(18, 1), Africanus in l. 39. D. de solut. et liberat. (46, 3), Gaius
in l.35. § 4. D. de contr. emt., Ulpianus in l. 1. pr., l. 4. § 1.
D. de peric. et comm. (18, 6) et 1.14. § 1. D. de furtis (47‚2),
quibuscum § 3. I. de emt. vend. (3, 23) et legg. 1. 4-6. Cod.
de peric. et comm. (4, 48) conjungendae sunt. Itaque et nos
quidem ex ea sententia initium disserendi capiemus.

ξ 21. Eorum, qui quaestionem nostram adhuc tractavere,
haecce est ratiocinatio: Obligatio, quam venditor suscipit, in eo
consistit, ut mercis emtori vacuam possessionem tradat et ita,
ut habere eam liceat3 quare duplicem praestationem imponi
venditori, primo traditionem· rei venditae, deinde ut evictionis

t.. Ἠ..

