*46-

natorum respicerent ²), et contractus innominatos ad analogiam
nominatorum dijudicari solitos esse. Quare nihil obstat, quo-
minus eas regulas, quas de contractibus nominatis valere intel-
leximus, quatenus naturae atque indoli contractuum innomina-
torum nou contrariae sunt, ad hos referamus.

§ 39. Observanda tamen est peculiaris contractuum in-
nominatorum ratio, ut saepissime jam recte a juris interpretibus
est monitum. Non nostrum est, hic inquirere, quibus in con-

tractibus innominatis jus poenitendi, quod dicitur, locum habeat, ff

commemorasse satis est, ubi locum habeat, ibi nostram regulam
non adhiberi: quoniam is, qui praestitit, ex mero arbitrio de
contractu recedere potest. Ac praeterea nou est praetermitten-
dum, perfecti contractus momentum nou in consensu contraben-
tium verti, sed necesse esse, alterum e contrahentibus re vera
praestitisse, quod promiserit. Itaque quaestio nostra in con-
tractibus innominatis ita comprehendi debet, possitne is,
qui obligationi jam satisfecerit, altero praestare omnino pro-
hibito, quod dederit, repetere? Et responsio secundum ea, quae
dicta sunt, haecce danda esse videtur: Si is, qui jam praestitit,
factum, operaS, usum rei stipulatus sibi sit, repetere potest, quod
praestitit (si fieri id omnino potest3 nam si factum est praesti-
tum, natura rei obstat repetitioni); contra vero, si, qui praesti-
tit, speciem sibi stipulatus sit, quae postea, antequam praesta-
tur, interiit, repetere non licet, quia eo momento, quo altero
praestante contractus perfectus est, res promissa quasi jam e
bonis debitoris abscessisse et ad creditorem pertinere videtur,
eo sensu, qui supra est, ubi de emtione venditione sermo erat,
demonstratus.

Non propositum mihi est, omnes opinioneS, quae de quae-
stione nostra in contractus innominatus relata propositae sunt,
pertractare3 cohaeret enim judicium in hac re cum ea opinione,
quam ,quis de doctrina contractuum innominatorum omnino
habet. Earum legum, quae hic respici solent, tam variae pro-
positae sunt interpretationes, tamque ingeniosis ab utraque parte

argumentis munitae sunt, ut nova interpretatio, novum argu-

 

2) cf. Sch illia-g, Lehrb.s. Instant. 111. ξ 324 k.

