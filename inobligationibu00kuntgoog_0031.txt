——27—

stabiliendam nunc transeo. Non illam generalem significatio-
nem et effectum perfecti contractus in animo habeo, quibus con-
trahentes ita obligantur, ut neutri fas sit, ab obligationis nexu
suo proprio arbitrio recedere, sed majorem peculiaremque illi
actui inesse vim , probare studebo. Ad quam probationem prae-
parandam eas leges perlustrabimus, quae de vi atque effectu
perfectae venditionis agunt.

ἕ 23. 1) ὅ 3.,Ι. de emt et vend. (3, 23) et l. 7. D. de
peric. rei vend. docent, si post emtionem fundo aliquid per
alluvionem accesserit, ad emtoris id commodum pertinere. L. 4.
§ l. D. de usur. et fruct. (22, 1)= si post contractam emtio-
nem partus editus sit ‘ancillae venditae, eum peti posse per em-
torem. L. 13. et 16. Cod. de per. et comm. rei vend. (4‚49)=
post perfectum contractum fructus , etiam foetuS, emtoris perso-
nam spectare. Et quum multis fontium locis sancitum sit, ut
post perfectam emtionem omne commodum emtori cedet-e de-
beat, non dubitandum est, quin etiam thesaurus in fundo emto
inventus ad emtorem pertineat, quatenus domino rei principa-
lis accedat. ¹) Accedit, quod,²) „si quid ex operis servorum
vel vecturis jumentorum vel navium quaesitum est, emtori prae-
stabitur. Et si quid peculio eorum accessit (nec tamen si quid
ex re venditoris) 3 “ ac praeterea „Si quid servo distracto ven-
ditor donavit ante traditionem, hoc quoque restitui debet3 here-
ditates quoque per servum acquisitae et legata omnia3 nec
distinguendum, cujus respectu ista sint relicta. Item quod ex
operis servus praestitit venditori, emtori restituendum est“.³)
Ita in l. 38. § 5. et. l. 39. D. de hered. instit. (28, 5) scriptum-
est, venditorem etiam ante traditionem lucrum facere ejus servi,
quem vendiderit, uon debere , imo id praestandum, quod conse-
qui venditor non potuisset, si, prius quam adiret servus heredi-
tatem, is traditus esset.

ξ 24. 2) Contra vero multae inveniuntur leges, quibus
omnia onera atque incommoda post perfectam emtionem ad em-
torem pertinere dictum est. Quapropter periculum interitus et

 

1) cf. Gliick, Erla'uter. XVII. §1038. p. 192. Unterholzner,
Lehre v. d. Schuldverlz. ll. §470. p. 279. — 2) l. 13. ξ 13. D. de aet.
emti (19, 1). ·— 3) Ι. 13. § 18. D. eod. cf. etiam l. 31. ξ 1. D. eod.

