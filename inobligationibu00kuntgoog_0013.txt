-9-.

obligationis propositae injungere tentat, attinet, prorsus me ab
eo alienum esse negare non possum. Rectissime enim jam
Miihlenbruch, quem secuti sunt deMadai ²), de Vangerow ³),
alii, animadvertit, ex iis, quas de W'achter proposuit, normis
„Impossibilium nulla obligatio-“ et „casus a nemine praestan-
tur“ hoc tantum decerni, eum, qui, quominus praestet, rerum
natura impediatur, obligatione liberari, alteram tamen quaestio-
nem, et eam quidem gravissimam, an alterius obligatio maneat,
in suspenso relinqui. Quocirca in eo >quidem principalem
Wachtcri errorem verti existimo, quod eandem de unilaterali-
bus obligationibus statuit normam, quam de mutuiS. Utrius-
que generis diversissima esse mihi videtur ratio. Ut speciei
debitor casuali ejus interitu obligatione liberetur, e rerum na-
tura sequitur et ipsa ratione evincitur, quod sic exprimi solet:
impossibilium nullam esse obligationem, nec a quoquam casus
unquam praestari. Quibus praeceptis non nisi hoc doceri vide-
tur: (speciei) debitorem neque ad ipsam rem tradendam neque
ad damnum praestandum teneri creditori. Quae praecepta, quum
in obligationes mutuas transferuntur, non ampliorem recipere
vim possunt, verum hic prorsus nova potius emergere quaestio-
nis ratio mihi videtur ὓς habemus enim hic duos debitores eos-
que sibi contrarios eosdemque creditoresa sibi mutuOS, et quae-
stio inde oritur, quemnam habeat liberatio illa alterius debitoris
effectum in totum obligationis nexum3 an qui debitor esse de-
sierit, idem alterius remanere possit creditor? Quamobrem
quaestionem hic habemus obligationibus-mutuis propriam ‚ nullo
alio casu occurrentem, ideoque, ut mihi videtur, ex ipsa obli-
gationum mutuarum natura atque indole'solvendam. Omnes
conatus quaestionis nostrae ex latiore regula (et simplices simul
obligationes complectente) decidendae nimis late patere neque
ipsam quaestionis medullam attingere mihi videntur.

ξθ. Proxima ei, quam de Wachter proposuit, atque
cognata sententia ea est, quam de Madai explicavit, nec dubito

 

⁶2) Lehre υ. d. mora § 45. S. 278. — 3) Lez'ffaden Bd. 111. §. 591.

S. 216. - 4) Similiter sentit SinteniS, Das praltt. gem. Cim-Recht
Bd. 11. δ 106. Not. 44. S. 466.

